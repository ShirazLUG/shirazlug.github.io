---
draft: false
title: "اساسنامه"
subtitle: "اساسنامه گروه کاربران لینوکس شیراز"
description: "اساسنامه گروه کاربران لینوکس شیراز"
keywords: ["کاربران لینوکس شیراز", "شیرازلاگ", "اهداف"]
readmore: true
---

اصل ۱: نام و اهداف

ماده ۱) نام

نام شیرازلاگ به دو بخش تقسیم می‌گردد، بخش اول، شیراز به شهر شیراز اشاره می‌کند و لاگ به کلمه انگیسی LUG که مخفف عبارت Linux User Group به معنی گروه کاربران لینوکس می‌باشد که به اختصار شیرازلاگ نامیده می‌شود.



ماده ۲) اهداف

هدف شیرازلاگ افزایش کاربرد و سطح دانش گنو/لینوکس و نرم‌افزارهای آزاد و متن‌باز است. شیرازلاگ شرایطی را فراهم می‌آورد که افراد علاقه‌مند و داوطلب بتوانند با یکدیگر همکاری کنند، دانش خود را به اشتراک بگذارند و در توسعه نرم‌افزارهای آزاد و متن‌باز مشارکت نمایند.




اصل ۲) عضویت

ماده ۱) شایستگی

شرط عضوبت در شیرازلاگ علاقه‌مندی به گنو/لینوکس و نرم‌افزارهای آزاد و متن‌باز است. 

ماده ۲) حقوق و مسئولیت‌ها

اعضا می‌توانند در فعالیت‌های شیرازلاگ مشارکت نمایند، نشست برگزار کنند، و به منابعی که توسط شیرازلاگ فراهم شده است دسترسی داشته باشند. همچنین اعضا متعهد می‌شوند که احترام یکدیگر را نگه دارند، اصول همکاری در پروژه‌های آزاد و متن‌باز را رعایت نمایند و مشارکت مثبت در جامعه (انجمن) شیرازلاگ داشته باشند.




اصل ۳) راهبری و حاکمیت

ماده ۱) راهبری

گروه راهبری شیرازلاگ شامل افرادی است که توسط اعضای جامعه (انجمن) انتخاب می‌شوند. گروه راهبری باید حداقل شامل رییس، نائب رییس، دبیر و خزانه‌دار باشد. 

ماده ۲) انتخابات

انتخابات راهبری هر سال برگزار می‌شود و همه اعضا می‌توانند کاندیدا شوند. فرایند اطلاع رسانی به اعضا و برگزاری انتخابات توسط گروه راهبران فعلی انجام خواهد شد.




اصل ۴) نشست‌ها

ماده ۱) نشست‌های عادی

نشست‌های عادی باید حداقل هر ماه یکبار برگزار شود و زمان و مکان نشست به اعضا اطلاع‌رسانی گردد.

ماده ۲) نشست‌های ویژه

نشست‌های ویژه می‌تواند در صورت نیاز توسط گروه راهبری ترتیب داده شود. نشست‌های ویژه می‌بایست به همراه دلیل نیاز به برگزاری، به اعضای جامعه (انجمن) اطلاع رسانی شود.




اصل ۵) امور مالی

ماده ۱) منابع مالی

شیرازلاگ می‌تواند حق عضویت دریافت کند یا برای تامین نیازمندی‌های مالی برای انجام فعالیت‌های خود به دنبال جذب حمایت‌های مالی از خارج از جامعه (انجمن) باشد. تمامی تراکنش‌های مالی باید شفاف باشد و خزانه‌دار می‌بایست به صورت منظم گزارش مالی را به اعضا ارائه دهد.

ماده ۲) بودجه بندی

بودجه بندی سالانه باید طی یک فرایند دموکراسی به تصویب اعضا برسد و همچنین تصمیمات مهم مالی می‌بایست به تصویب اعضا برسد.




اصل ۶) اصلاحیه‌ها

ماده ۱) اصلاحیه‌ها

اساسنامه شیرازلاگ می‌بایست به تصویب حداقل دو سوم اعضا برسد. تغییرات در اساسنامه می‌بایست به اعضا اطلاع‌رسانی و بین اعضا به رای گذاشته شود.



اصل ۷) انحلال

ماده ۱) انحلال

در صورت انحلال شیرازلاگ، تمامی منابع باقیمانده می‌بایست جهت آموزش یا مقاصد خیریه که در نشست ویژه انحلال به تصویب اعضا می‌رسد، هزینه شود.




